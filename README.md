# hello_world
Why not do it the right way and for once do the tutorial?
Υπεγράφη από τον υπουργό Οικονομικών
Δείτε την ΠΝΠ για τη χαλάρωση των capital controls - Τι αλλάζει
22/07/201620:1742
Εκτύπωση

Δείτε την ΠΝΠ για τη χαλάρωση των capital controls - Τι αλλάζει
86
SHARES
Share to FacebookShare to TwitterShare to Google+Share to LinkedIn
Χωρίς περιορισμούς οι αναλήψεις χρημάτων που θα κατατεθούν από σήμερα στις τράπεζες - Στα 840 ευρώ η ανάληψη ανά δυο εβδομάδες, ενώ επιτρέπεται η πλήρης αποπληρωμή δανείων

Υπεγράφη από τον υπουργό Οικονομικών κ. Ευκλείδη Τσακαλώτο και δημοσιεύθηκε στο ΦΕΚ η υπουργική απόφαση με θέμα «Ρυθμίσεις Θεμάτων Περιορισμών στην Ανάληψη Μετρητών και τη Μεταφορά Κεφαλαίων». Σημειώνεται ότι το «πράσινο φως» για τη χαλάρωση των capital controls έδωσε και τυπικά χθες το διοικητικό συμβούλιο της Ευρωπαϊκής Κεντρικής Τράπεζας (ΕΚΤ).

Πρόκειται, σύμφωνα με τη σχετική ανακοίνωση, για την 11η, κατά σειρά, υπουργική απόφαση που αφορά στους περιορισμούς στην ανάληψη και τη μεταφορά κεφαλαίων, ενώ έχουν προηγηθεί και δύο Πράξεις Νομοθετικού Περιεχομένου με το ίδιο θέμα, από τον Ιούλιο 2015.

Στη νέα υπουργική απόφαση περιλαμβάνονται οι εξής ρυθμίσεις:

1. Επιτρέπεται η ανάληψη ποσού έως 840 ευρώ ανά δύο εβδομάδες.

2. Επιτρέπεται η πρόωρη, μερική ή ολική, εξόφληση δανείου σε πιστωτικό ίδρυμα.

3. Επιτρέπονται αναλήψεις μετρητών έως του ποσοστού του 100% συνολικά, από χρηματικά ποσά τα οποία, μετά τις 22/07/2016, κατατίθενται σε τραπεζικούς λογαριασμούς των δικαιούχων νομικών και φυσικών προσώπων, σε μετρητά.

4. Επιτρέπεται, υπό προϋποθέσεις, η ανάληψη μετρητών, έως του ποσοστού 30% συνολικά, από χρηματικά ποσά τα οποία, μετά τις 22/07/2016, μεταφέρονται από το εξωτερικό με μεταφορά πίστωσης σε υφιστάμενους λογαριασμούς στην Ελλάδα.

5. Επιτρέπεται το άνοιγμα λογαριασμού όψεως ή καταθέσεως σε φοιτητές ή σπουδαστές που, κατά το τρέχον ακαδημαϊκό έτος, συμμετέχουν σε προγράμματα ανταλλαγής φοιτητών-σπουδαστών ERASMUS.

6. Επιτρέπεται Το άνοιγμα λογαριασμού σε συνταξιούχους που είναι κάτοικοι εξωτερικού, για την καταβολή της σύνταξής τους στην Ελλάδα.

7. Σε συγκεκριμένες περιπτώσεις, επιτρέπονται οι πληρωμές συντάξεων και προνομιακών επιδομάτων πάσης φύσεως στο εξωτερικό από φορείς κοινωνικής ασφάλισης που διέπονται από το ελληνικό δίκαιο, με πίστωση λογαριασμού που τηρείται σε πιστωτικό ίδρυμα που εδρεύει και λειτουργεί εκτός Ελλάδος.
